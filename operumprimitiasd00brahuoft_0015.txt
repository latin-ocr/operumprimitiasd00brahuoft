PROOEMIUM.

Die XXIV Octobris hujus anni MDCCCCI

trecenti anni elapsi sunt post mortem summi astro-
nomi Dani Tyehonis Brake, quem Pragae in urbe

Bohemiae die XXIV Octobris stili novi anni MDCI

obiisse notum est.

Ad memoriam ejus diei celebrandam Regia So-
cietas Scientiarum Danica librum ejus qui vulgo
De Nova Stella appellatur, denuo edere constituit.

Ille liber enim, qui anno MDLXXIII typis
Laurentii Benedicti impressus Hauniae prodiit, hodie
rarissimus est. Ipse Tycho in Progymnasmatis dicit
pauca ejus edita esse exemplaria et multo pauciora
ad exteros pervenisse. Exstant in bibliothecis Hau-
niensibus tria exemplaria. Perpaucorum, quae in
exteris adhuc exstant, nota nobis sunt: unum in
specula Pulcoviensi, unum in specula Edinburgensi.

Et liber ille ideo quoque magni est pretii, quod
primum eum studiorum fructum in publicum

