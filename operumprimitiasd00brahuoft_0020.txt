XII

quibusdam locis non prorsus cum manuscripto
Vindobonensi congruat.

In libro impresso praeterea Johannes Pratensis
adjunxit: in initio libri poema Tychoni dedicatum
a Johanne Francisco Ripensi (danice Hans Frandsen)‚
professore medicinae Hauniensi ex oppido Ribe‚ et
praeterea litteras a Johanne Pratensi ad Tyehonem
et ad illum a. Tychone scriptas; in fine libri poema
Andreae Velleji (danice Anders Sorensen Vedel)‚
illustris historiographi Dani et antea praeceptoris
domestici Tychonis

Ut intelligantur, quae in his poematis et in
Tychonis elegia in Uraniam de personis et locis
parum notis dicuntur, haec monenda sunt: TychoniS,
cujus nomen patria lingua erat Tyye Ottesen (filius
Ottonis) Brake, pater erat Otto Brahe dominus de
Knudstrup. Avunculus ejus erat Sten Billa (Bilde),
qui monasterium Cisterciense Herrisvad feudum
habuit. Haec duo castella, non multum inter se
distantia, in Scania (Skaane) sita erant. Scania
autem curn adjecta insula Hven a vetusta anti-
quitate etiamtunc Daniae erat, non solum jure
imperii, sed etiam lingua et moribus incolarum.

Herrisvad, ubi Tycho die XI Novembris MDLXXII

